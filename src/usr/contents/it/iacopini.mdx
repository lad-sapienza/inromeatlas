---
title: "Eleonora Iacopini"
date: "2023-10-01"
slug: "it/iacopini"
description: "Eleonora Iacopini"
---

# Eleonora Iacopini

I miei interessi di ricerca ruotano intorno a temi di Topografia antica con un'attenzione particolare verso la ricostruzione dei paesaggi rurali e urbani con un taglio diacronico e multidisciplinare. Mi sono laureata con il massimo dei voti in Topografia Antica presso l’Università degli Studi di Pisa con la Prof.ssa Marinella Pasquinucci, discutendo una tesi dal titolo “Geografia delle guerre romano-liguri”, che ha ricevuto la menzione speciale per miglior progetto umanistico al concorso GIS Toscana 2006. Lo studio del territorio toscano è proseguito con il biennio di Scuola di Specializzazione in Beni Archeologici a Pisa durante il quale ho studiato il popolamento dell'Etruria settentrionale costiera dalla preistoria all'epoca medievale, con analisi statistico-spaziali su piattaforma GIS. Tra il 2014 ed il 2017 ho conseguito il Dottorato di ricerca in Storia antica con una tesi dal titolo "Il municipio di Novana ed il suo territorio". Durante questo periodo sono stata responsabile dell'attività di ricognizione archeologica che si è svolta per tre anni tra i comuni di Amandola e Comunanza nelle Marche meridionali in collaborazione con l’insegnamento di Topografia Antica dell’Università di Pisa, per il quale ho curato la progettazione e lo sviluppo della database relazionale e della piattaforma GIS relativo al progetto Pisa South Picenum Survey Project della Prof.ssa Simonetta Menchelli. La ricerca ha portato alla localizzazione del municipio di Novana, citato nella Naturalis Historia e del suo territorio con la definizione della pertica centuriale.

Al centro del mio interesse di ricerca sono rimaste le Marche, dove a partire dal 2019, grazie ad un assegno di ricerca presso l'Università di Bologna, coadiuvato dal Prof. Enrico Giorgi, Vincenzo Baldoni e Raffaella Ciuccarelli della Soprintendenza Archeologia Belle Arti e Paesaggio delle Marche, ho progettato e realizzato una piattaforma WEB-GIS, con digitalizzazione e georeferenziazione dei dati archeologici della città di Ancona, al fine di produrre una carta archeologica della città consultabile online. Lo sviluppo di piattaforme informatiche per la gestione del dato archeologico è proseguito durante il progetto OPERA, POrtale per la conoscenza del Patrimonio culturalE e stoRico-Archeologico, diretto dalla Prof.ssa Buzi e dal Prof. Bogdani presso la Sapienza Università di Roma. Attualmente faccio parte del Laboratorio di Archeologia Digitale della Sapienza Università di Roma per lo sviluppo software e sistemi di cartografia online. Sono stata membro del Laboratorio Tolomeo dell’Università di Bologna per lo sviluppo di Carte Archeologiche e WebGIS, del Laboratorio di Topografia antica dell’Università di Pisa, come responsabile della banca dati archeologica e della piattaforma WEB-GIS per i territori di Pisa, Volterra, Rosignano Marittimo, Fermo e Comunanza. Alla attività di ricerca ho affiancato l'esercizio della libera professione sia come archeologa con esperienza ventennale nel campo dell'archeologia preventiva e pubblica sia come programmatrice frontend e backend, maturando competenze in diversi linguaggi di programmazione per lo sviluppo di piattaforme informatiche sia lato client che server.

**e-mail:** eleonora.iacopini@uniroma1.it

## Ulteriori informazioni

**orcid id**: 0000-0001-9452-9092

Deposited publications available on <a href="https://www.researchgate.net/profile/Eleonora-Iacopini" target="_blank">ResearchGate</a> and <a href="https://uniroma1.academia.edu/EleonoraIacopini" target="_blank">Academia</a>

## Pubblicazioni selezionate:

- E. Iacopini 2024, Zotero2Map: Development of a new ITC tool for sharing and publishing bibliographic data with a cartographic base for historical-archaeological research. in in Archeologia e Calcolatori 35.2, pp.245-254 ArcheoFOSS 2023. Proceedings of the 17th International Conference on Open Software, Hardware, Processes, Data and Formats in Archaeological Research (Turin, 12-13 December 2023), edited by Anna Maria Marras, Alessio Palmisano, Rosina Leone, Vito Messina

- E. Iacopini 2024, Un Web GIS toponomastico per la ricostruzione dei paesaggi antichi: il caso di Amandola sui Monti Sibillini, in Polygraphia 2024, n. 6

- E. Iacopini, 2024, Digitization of Archival Data and Metadata in Archaeology: The Case of Ancona, Proceedings 2024, 96(1), 9; https://doi.org/10.3390/proceedings2024096009

- E. Iacopini 2023, Punto Zero, una nuova web application per la gestione e l’informatizzazione dei dati di archivio. Il caso di Ancona, in Archeologia e Calcolatori 34.1, pp.95-104

- E. Iacopini, Menchelli S., 2019, Pisa South Picenum Survey Project: contributo ad una lettura integrata dei paesaggi, in Agri centuriati: an international Journal of Landscape Archaeology: 15, 2018

- E. Iacopini, S. Menchelli, 2017, I territori di Firmum e Novana: analisi comparative sulle ricerche in corso, in Picus XXXVII.

- E. Iacopini, S. Menchelli,2016, Novana, its territory and the Pisa South Picenum Survey Project, in Fold&R www.fastionline.org/docs/FOLDER-it-2016-353.pdf
